<!DOCTYPE html>
<html lang="en">

<head>

  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <meta name="description" content="晓风残月的古诗词驿站">
  <meta name="author" content="晓风残月">

  <title>《赤壁赋》</title>

  <link rel="shortcut icon" href="../../img/favicon.ico" />

  <link rel="bookmark"href="../../img/favicon.ico" />

  <!-- Bootstrap core CSS -->
  <link href="../../vendor/bootstrap/css/bootstrap.min.css" rel="stylesheet">

  <!-- Custom fonts for this template -->
  <link href="../../vendor/fontawesome-free/css/all.min.css" rel="stylesheet" type="text/css">
  <link href='https://fonts.googleapis.com/css?family=Lora:400,700,400italic,700italic' rel='stylesheet' type='text/css'>
  <link href='https://fonts.googleapis.com/css?family=Open+Sans:300italic,400italic,600italic,700italic,800italic,400,300,600,700,800' rel='stylesheet' type='text/css'>

  <!-- Custom styles for this template -->
  <link href="../../css/clean-blog.min.css" rel="stylesheet">

</head>

<body>

  <!-- Navigation -->
  <nav class="navbar navbar-expand-lg navbar-light fixed-top" id="mainNav">
    <div class="container">
      <a class="navbar-brand" href="index.html">晓风残月的古诗词驿站</a>
      <button class="navbar-toggler navbar-toggler-right" type="button" data-toggle="collapse" data-target="#navbarResponsive" aria-controls="navbarResponsive" aria-expanded="false" aria-label="Toggle navigation">
        菜单
        <i class="fas fa-bars"></i>
      </button>
      <div class="collapse navbar-collapse" id="navbarResponsive">
        <ul class="navbar-nav ml-auto">
          <li class="nav-item">
            <a class="nav-link" href="../../index.html">我的主页</a>
          </li>
          <li class="nav-item">
            <a class="nav-link" href="../../about.html">关于我</a>
          </li>
          <li class="nav-item">
            <a class="nav-link" href="../../contact.html">联系我</a>
          </li>
        </ul>
      </div>
    </div>
  </nav>

  <!-- Page Header -->
  <header class="masthead" style="background-image: url('../../img/cbf.jpg')">
    <div class="overlay"></div>
    <div class="container">
      <div class="row">
        <div class="col-lg-8 col-md-10 mx-auto">
          <div class="post-heading">
            <h1><center>《赤壁赋》</center></h1>
			<br />
            <h2 class="subheading"><center>【宋】苏轼</center></h2>
          </div>
        </div>
      </div>
    </div>
  </header>

  <!-- Post Content -->
  <article>
    <div class="container">
      <div class="row">
        <div class="col-lg-8 col-md-10 mx-auto">
          <p><center>《赤壁赋》</center></p>
		  <p><center>【宋】苏轼</center></p>	
		  <p align="left">壬戌之秋，七月既望，苏子与客泛舟游于赤壁之下。清风徐来，水波不兴。举酒属客，诵明月之诗，歌窈窕之章。少焉，月出于东山之上，徘徊于斗牛之间。白露横江，水光接天。纵一苇之所如，凌万顷之茫然。浩浩乎如冯虚御风，而不知其所止；飘飘乎如遗世独立，羽化而登仙。</p>
		  <br />
		  <p align="left">于是饮酒乐甚，扣舷而歌之。歌曰：“桂棹兮兰桨，击空明兮溯流光。渺渺兮予怀，望美人兮天一方。”客有吹洞箫者，倚歌而和之。其声呜呜然，如怨如慕，如泣如诉；余音袅袅，不绝如缕。舞幽壑之潜蛟，泣孤舟之嫠妇。</p>
		  <br />
		  <p align="left">苏子愀然，正襟危坐，而问客曰：“何为其然也？”客曰：“‘月明星稀，乌鹊南飞。’此非曹孟德之诗乎？西望夏口，东望武昌，山川相缪，郁乎苍苍，此非孟德之困于周郎者乎？方其破荆州，下江陵，顺流而东也，舳舻千里，旌旗蔽空，酾酒临江，横槊赋诗，固一世之雄也，而今安在哉？况吾与子渔樵于江渚之上，侣鱼虾而友麋鹿，驾一叶之扁舟，举匏尊（樽）以相属。寄蜉蝣于天地，渺沧海之一粟。哀吾生之须臾，羡长江之无穷。挟飞仙以遨游，抱明月而长终。知不可乎骤得，托遗响于悲风。”</p>
		  <br />
		  <p align="left">苏子曰：“客亦知夫水与月乎？逝者如斯，而未尝往也；盈虚者如彼，而卒莫消长也。盖将自其变者而观之，则天地曾不能以一瞬；自其不变者而观之，则物与我皆无尽也，而又何羡乎！且夫天地之间，物各有主，苟非吾之所有，虽一毫而莫取。惟江上之清风，与山间之明月，耳得之而为声，目遇之而成色，取之无禁，用之不竭。是造物者之无尽藏也，而吾与子之所共食。”</p>
		  <br />
		  <p align="left">客喜而笑，洗盏更酌。肴核既尽，杯盘狼籍。相与枕藉乎舟中，不知东方之既白。</p>
		</div>
      </div>
    </div>
  </article>

	<hr>
	<center>
		<div>
			<a href="su_shi_03.html">上一首</a>
			&emsp;&emsp;&emsp;&emsp;&emsp;&emsp;&emsp;&emsp;&emsp;
			<a href="su_shi_05.html">下一首</a>
		</div>
		</center>
  <hr>

  <!-- Footer -->
    <footer>
      <div class="container">
        <div class="row">
          <div class="col-lg-8 col-md-10 mx-auto">
            <p class="copyright text-muted">Copyright &copy; 晓风残月 2020 . All Rights Reserved</p>
          </div>
        </div>
      </div>
    </footer>
  
    <!-- Bootstrap core JavaScript -->
    <script src="../../vendor/jquery/jquery.min.js"></script>
    <script src="../../vendor/bootstrap/js/bootstrap.bundle.min.js"></script>
  
    <!-- Custom scripts for this template -->
    <script src="../../js/clean-blog.min.js"></script>
  
  </body>
  
  </html>
  